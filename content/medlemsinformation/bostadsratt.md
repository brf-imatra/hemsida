---
title: "Att bo i bostadsrätt"
introducing: "Grundläggande"
summary: "Att bo i bostadsrätt innebär att man har inflytande över sitt boende men också att man tillsammans med övriga medlemmar har solidariskt ansvar för omvårdnad av fastigheterna och utemiljön."
---
Det 😀 finns ingen hyra eftersom det inte finns någon att hyra lägenheten av.
Vi är 254 medlemmar som tillsammans äger våra hus och bor här till självkostnadspris.
Ingen ägare pressar oss att göra vinst.

För att husen ska fungera behöver vi köpa en del tjänster av andra företag, exempelvis underhåll av tekniska installationer, ekonomisk administration, städning, värme, elektricitet och reparationer.
Dessa tjänster betalar vi för tillsammans och det är avgiften till föreningen.

För att få en långsiktighet för husen har man bildat en ekonomisk förening dit vi väljer representanter varje år.
Det här upplägget är meningen ska engagera de boende för den gemensamma boendemiljön.

## Vad som ingår i avgiften till föreningen

I avgiften ingår underhåll av fastigheten och utomhusmiljö enligt stadgarna, vatten, värme, elektricitet, basutbud Digital-TV med streaming, internet, tvättstuga inkl tvättmedel, låsbart källarförråd, cykelförvaring, återvinningshus, bostadsrättstillägg för din hemförsäkring och medlemsavgiften för HSB.
Det är den boendes ansvar att ha en hemförsäkring.

## Engagera dig i din förening

Eftersom vi bor här till självkostnadspris bygger det hela på att det finns boende som är beredda att engagera sig.

Det finns mycket som behöver ordnas, man lär sig mycket och det är merit att ha på ditt cv. Det kan vara styrelsearbete (börjar som suppleant), valberedning, värd i återvinningsstuga, gårdsombud och representation hos andra föreningar vi är medlemmar i.

Kontakta valberedningen och berätta lite om dig själv. [valberedning@brfimatra.se](mailto:valberedning@brfimatra.se)

## Ansvarsfördelning

Sammanfattat kan man säga att den boende har ansvar för ytskiktet i sin lägenhet medan föreningen har ansvar för resten.
Kolla upp vad som gäller innan renovering i detta häfte.
Ingrepp i vattenledningar, värmerör, elektricitet eller datakablar kräver kontakt med styrelsen samt fackman med certifiering.

Mer utförlig beskrivning av ansvarsfördelningen finns i föreningens stadgar. Dessa finns på vår webbsida [brfimatra.se](https://brfimatra.se)
